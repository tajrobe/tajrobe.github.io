_id: 5b3880be-ba4f-48f2-8d57-210284efb7ce
rate: ''
email: ''
description: >-
  مصاحبه یک مرحله داشت ساختمان اسنپ طبقه همکف وارد همون طبقه شدم کنار در یه میز
  بود گفتن یه فُرم بردار پر کن نشستم فرم رو پر کردم و بعد از پنج شیش دقیقه فرم و
  تحویل دادم و بعدش گفتن با یه شخصی مصاحبه کنید (البته مصاحبه کننده زیاد بود و
  هر شخصی با یک نفر مصاحبه میکرد)

  مصاحبه کننده تا فرم و دید گفت بیشتر از کار قبلیت بگو منم جواب دادم بعدش رسید
  به یه سابقه کاریم که کوتاه بود از اون بیشتر پرسید ضعف و مشکلی که داشتم رو واسش
  توضیح دادم و ایشون گفتم میدونی کار ما چیه ؟

  منم یه سری توضیحاتی که توی فرم بود رو خونده بودم بهشون گفتم و شخص مصاحبه کننده
  باز هم توضیح دادن و این بود که شما یه چرخ بر میداری سفارش مشتری رو از سطح
  فروشگاه جمع آوری میکنی و از صندوق رد میکنی بسته بندی میکنی و تحویل پیک میدی که
  طی انجام این عملیات باید دقت و سرعت عمل داشته باشی

  بعدشم ایشون گفتن که علاقه داری به این شغل ؟ منم گفتم چون کل سابقه کاری هفت
  ساله م در یک مجوعه بود تغییر شغل ندادم نمیدونستم میشه دوام آورد یا نه اما دوس
  داشتم باهاشون همکاری کنم (هم برای درآمد و هم بیکاری خیلی خسته کننده س)

  مصاحبه تموم شد و ایشون توی فرم همون مشکلی که باعث شد یکی از سوابق کاری من
  کوتاه باشه رو نوشتن که به نظر خودم ایرادی نداشت چون من با حقیقت همه چی رو
  براشون گفتم

  فرم رو به من دادند و با شخص دیگه ای که از قوانین این شغل و ساعات کار و همچنین
  محل کار گفتن صحبت کردم همه چیز داشت خوب پیش میرفت که یه چیزی این وسط مشکل ساز
  شد این بود که محل کار ثابت نیست یعنی ممکنه هر روز یا حتی هر چند روز یه فروشگاه
  باشی مخصوصا فروشگاه های شمال شهر تهران و غرب که این رفت و آمد رو سخت میکنه
  برای من که جنوب تهران هستم و با این مقدار حقوق (حقوق وزارت کار) در ماه نصف
  حقوق صرف هزینه رفت و آمد میشه چون فروشگاه های شمال شهر از مترو و بی آر تی دور
  هستن کسی وسیله نقلیه شخصی داره رفت و آمد واسش آسونتر میشه با ذکر اینکه هزینه
  سوخت وسیله هم اضافه میشه به هزینه هاتون

  (دلیل اینکه کارمندشون رو به فروشگاه های شمال شهر و غرب میفرستن اینه که در اون
  قسمت از شهر مردم میل و رغبت بیشتری دارن به خرید اینترنتی محصولات غذایی و
  شوینده و پروتئینی و … مورد نیازشون تا اینکه مردم جنوب شهر)

  ایشون گفتن همین الان فکر کن و جواب بده چون بعدا هیچ اعتراضی به اینکه محل کار
  دور هست، مورد قبول نیست

  منم منصرف شدم

  در پایان این نکته رو هم بگم که حقوق طبق وزرات کار بعلاوه سیصد هزار تومن پاداش
  که از این سیصد تومن بر اساس نظم و انضباط و اخلاق و عملکرد کاری به شما پرداخت
  میشه

  حقیقت هر نقطه قوت و ضعف خودتون رو بگید واستون بهتره

  خودتون رو علاقمند به کار نشون بدید

  قبلش یه سر داخل سایت هایپر استار بزنید محل فروشگاه ها رو ببینید برای رفت و
  آمدتون

  داخل یکی از فروشگاه های هایپر استار برید و از یکی از کارمندای اسنپ مارکت
  درباره شرایط کار بپرسید
state: >-
  مصاحبه آسون | نحوه درخواست: سایر | دعوت به مصاحبه: کمتر از یک هفته | برخورد
  مصاحبه کننده خوب بود
job_name: مصاحبه کارمند فروشگاه
company_slug: snapp
pros: ''
cons: ''
date: ''
