_id: 0e2bfea6-423e-4019-a8db-4c9d138fcc52
email: 81de537933d573d87dd24b5dc1b5d6bf
job_name: ""
rate: 1
state: پاره وقت
agent: "Mozilla/5.0 (Windows NT 10.0; Win64; x64; rv:145.0) Gecko/20100101 Firefox/145.0"
description: "در بخشی از مسیر کاری‌ ام در محیطی فعالیت کردم که در ظاهر یک مجموعه حرفه‌ای به‌نظر می‌رسید، اما در عمل با چالش‌هایی روبه‌رو شدم که نگاه من به فرهنگ سازمانی، همکاری تیمی و مدیریت منابع انسانی را عمیقاً تغییر داد. تجربه‌ای که شاید برای برخی افراد عادی باشد، اما برای کسی که به رشد، یادگیری و شفافیت اهمیت می‌دهد، نقطه عطف محسوب می‌شود.\r\n\r\nدر آن محیط، دورویی، پشت‌ سر گویی، جابه‌جایی حرف، تظاهر و نوعی سیاست‌بازی سطحی به‌عنوان هنجار پذیرفته شده بود. افرادی که در این فضا دوام می‌ آوردند معمولاً کسانی بودند که هویت و ارزش فردیشان به‌طور کامل به کار در همان مجموعه گره خورده بود. از نظر روان‌شناسی، این موضوع قابل توضیح است: وقتی فرد خارج از محیط کار تخصص عمیق، مهارت قابل ارائه یا امنیت شغلی ندارد، محیط فعلی تبدیل می‌شود به تنها منبع اعتبار، کنترل و احساس ارزشمندی او. همین وابستگی شدید باعث می‌شود هر تغییری حتی کوچک برای او تهدید تلقی شود.\r\nدر چنین شرایطی، ورود فردی با ایده‌های تازه، نگاه متفاوت یا استانداردهای حرفه‌ای‌تر، می‌تواند ساختار روانیِ این افراد را دچار اضطراب کند. چرا که تفاوت، تلویحاً ناکارآمدی آن سیستم را آشکار می‌کند. در نتیجه، به شکل ناخودآگاه مکانیسم‌های دفاعی فعال می‌شوند: حذف، تخریب، شایعه‌سازی، بی‌اعتبارکردن و هر اقدامی که بتواند «محدوده امن هویتی» افراد را حفظ کند.\r\nدر این تجربه، آموختم که همیشه مشکل از توانمندی یک فرد نیست؛ گاهی مشکل از اکوسیستمی است که از رشد می‌ترسد. محیطی که منابع مالی، شفافیت، نظم و مهارت واقعی در آن جایگاه چندانی ندارد، برای کسانی مناسب است که بیشتر به بقا فکر می‌کنند تا پیشرفت. و به‌همین دلیل هر کسی که به‌دنبال یادگیری، مسئولیت‌پذیری، یا کار حرفه‌ای باشد، ناخواسته با مقاومت و انرژی منفی روبه‌رو می‌شود.\r\nدر کنار همه‌ی این‌ها، با مدیران و مدیران میانی روبه‌رو شدم که بدون داشتن دانش یا تجربه‌ی لازم، هر مسئولیتی را می‌پذیرفتند و وارد هر کاری می‌شدند؛ حتی اگر کوچک‌ترین آشنایی با آن نداشتند. فضایی ایجاد شده بود که دقیقاً مصداق «تو شهر کورها، یک‌چشمی پادشاست»؛ کافی بود کسی فقط کمی بلندتر حرف بزند تا خودش را صاحب‌نظر مطلق بداند. حضور این مدیران به‌جای اینکه مسیر را روشن کند، کار را پیچیده‌تر می‌کرد. تصمیم‌هایی از روی حدس، دخالت‌هایی بدون فهم موضوع، و اصراری عجیب که همه‌چیز طبق نظر آن‌ها پیش برود. درحالی‌که گاهی واقعاً «مورچه چیه که کله‌پاچه‌ش چی باشه» و کسی که هنوز اصول اولیه را نمی‌شناسد، برای سایرین تصمیم می‌گرفت.\r\nواقعیت این است که وقتی مدیریت تبدیل می‌شود به ابزاری برای جبران کمبودهای شخصی، جای رشد برای هیچ‌کس نمی‌ماند. چنین مدیرانی معمولاً از متخصص‌ها می‌ترسند؛ چون تخصص یعنی معیار سنجش، و معیار سنجش یعنی احتمال دیده‌شدن ضعف‌ها. نتیجه‌اش فضایی می‌شود که در آن به‌جای اعتماد و یادگیری، همه مجبورند مراقب باشند کوچک‌ترین اشتباه مدیر را به «چشم خطر» تبدیل نکنند. این تجربه برای من فقط یک درس کاری نبود؛ فهمیدم نبودِ دانش در مدیریت چه فقط یک مشکل فنی نیست مسئله‌ای انسانی است که می‌تواند روی روحیه، انگیزه و پیشرفت یک تیم سایه بیندازد.\r\nبی‌انگیزگی در سازمان موج می‌زند، چون اکثر افراد فقط «هستند که باشند» و منتظر شرایط بهتر یا فرصت‌های دیگرند. حجم بالای تعدیل نیروها، عدم تسویه‌حساب با کارمندان قبلی و رفتارهای ناعادلانه، اعتماد و امنیت روانی را نابود کرده و حس می‌شود که تصمیم‌ها نه بر اساس شایستگی، بلکه بر پایه روابط و ترس گرفته می‌شوند. نتیجه واضح است: انرژی، تعهد و رشد واقعی در چنین محیطی نابود می‌شود.\r\nاین بهترین تجربه کاری من بود تا شناخت عمیق‌تری از روانشناسی سازمانی، دینامیک قدرت و رفتارهای پنهان در محیط‌های کاری به‌دست بیاورم. همچنین باعث شد در انتخاب محیط‌های بعدی، تنها به عنوان شغلی نگاه نکنم؛ بلکه به سلامت فرهنگی، شفافیت فرآیندها، وجود مسیر پیشرفت و بلوغ رفتاری تیم توجه ویژه‌ای داشته باشم.\r\n\r\nامروز به‌عنوان فردی که تجربه حضور در محیط‌های سالم و ناسالم را داشته، به‌خوبی می‌دانم که چه نوع فضایی می‌تواند بستر رشد واقعی باشد. و مهم‌تر اینکه، چه عواملی نشانه‌های آشکاری از یک محیط کاری ناسازگار هستند عواملی که اکنون با دقت و آگاهی بیشتری آن‌ها را تشخیص می‌دهم."
cons: 
 - محیط غیر حرفه‌ای
 - عدم پیشرفت
 - حقوق ناکافی
 - عدم دریافت پاداش
 - عدم پرداخت به موقع حقوق
 - مشکلات مالی شرکت
 - مدیریت ضعیف
 - بد قول
 - شرکت کوچک
date: 1763296396